5

 

’ elocutionum copiam reperimuS, quae ab elegantia Ciceronis,
quam etiamnunc adaequare studemus, prorsus abhorrent.
Lege eos locos, quibus Cicero ipse planis verbis dixit in
epistolis se 00 garrire, quae in· buccam venirent (Att. I 12, 4.
VI 1, 2. VII 10. XIV 7, 2), in epistolis se plebeio sermone
agere, epistolas cotidianis verbis texere solere (epp. IX 21, 1):
iam non dubitaveriS, 'quin „sermo merus“ etiam in epistolis
insit. Itaque oritur quaestio, quanam re censeatur ille sermo
quidque potissimum intersit inter sermonem cotidianum et
inter orationis elegantiam. Quam ut profligemuS, epistolae

comparandae sunt cum operibus aliorum, qui quod ad vulgus . “

descenderunt, vulgarem sermonem usurpaverunt, inprimis
cum Plauti et Terenti fabulis, quae apud Romanos non
minus pervulgatae erant quam apud 1100 Schilleri et Goethii
principum poetarum fabulae. Atqui ex omnibus Ciceronis
epistolis, eae, quas ad Atticum dedit, si genus dicendi
respexeriS, universum quiddam per se efficiunt: scilicet illi,
quo neminem habebat familiariorem, ad quem scriberet,
animi penetralia recludebat neque quidquam celabat eum,
neque si male, neque si bene cesserat. Etenim ipse dicit
habere 'ne se quidem, quicum· tam audacter communicaret
quam cum illo (Att. XII 36, 1); requiescere se paullum, cum
quasi secum cum Attico loqueretur (Att. VIII 14, 1). Quo
fit, ut, cum singulari fortunae casu‘ illae epistolae servatae
sint, omnis Ciceronis vita, ut Horati verbis utar, pateat veluti
descripta tabella votiva. Sed quod nostros animos summo
gaudio perfundit, quod illius epistolae exstant, cum multa
graviaque documenta 010, (1111 illorum temporum res indagant,
afferant, id Ciceronis moribus describendis apud posteros
summo erat detriment03 nam recentiores quidam eam hominis
expresserunt morum imaginem, qua multum detraheretur de
reverentia et verecundia illius patris patriae, qua pueri in
scholis imbuti sumuS. Eadem esse causa potissimum videtur,
quod epistolae, quamquam legibus concessum est, ut pueris
tradantur, quantum equidem memini, in nullo nostro gym-
nasio leguntur. Sed acerbius illi,- opinor, iudicant, qui Cice-
ronis ingenium ac mores 'ex epistolis unis metiuntur. Nam

